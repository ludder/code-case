# Case instructies

Dit repository bevat een ge√Ønitialiseerde create-react-app en is het beginpunt voor je project.
Het doel van deze case is om een kleine ecommerce-applicatie op te zetten in React. Je gaat een homepage maken van een webwinkel.
We zijn benieuwd naar hoe je omgaat met het managen van state, reactiviteit en data ophalen en verwerken in een React project. Besteed er niet meer dan 8 uur aan.

## Eisen

- presenteer een lijst van **10** producten met minimale stijling en semantische HTML,
- presenteer rechtsboven in de pagina een samenvatting van het winkelmandje bestaande uit een winkelmandje-icoon met daarnaast het getal van huidige aantal producten in het mandje en de som van de producten in het mandje,
- de data voor de lijst van producten haal je op van de volgende API: https://fakestoreapi.com/products (voor documentatie zie: https://fakestoreapi.com/),
- toon voor elk product tenminste de titel, prijs, beschrijving en afbeelding,
- toon bij elk product een "voeg toe aan mandje"-knop,
- zodra je als gebruiker een product toevoegt aan je mandje, moet de totaalprijs en het productaantal elders op de pagina ook automatisch updaten,
- gebruik voor deze opdracht **geen Redux**,
- gebruik voor alle styling Styled Components **zonder** externe component library,
- voor het opslaan van de staat van het mandje gebruik je een vorm van local of global state (dus **niet** het endpoint van fakestoreapi.com).

## BONUS:

- gebruik TypeScript,
- zorg ervoor dat het winkelmandje-samenvatting rechtsboven in het scherm blijft staan als je op de pagina scrollt en boven alle andere content uitkomt,
- maak ergens op de pagina een knop om de inhoud van het mandje te wissen.

## Opstarten en inleveren:

- Fork dit repository op je eigen Github-account en maak een nieuwe branch aan waarop je gaat werken,
- Probeer je werkprocess te laten zien door met kleine commits te werken met duidelijke beschrijvingen,
- Maak een pull request aan vanaf de branch in je eigen fork naar de master in dit repository als je klaar bent met de opdracht,
- Laat jouw contactpersoon weten dat je de opdracht hebt voltooid,
- Voor technische vragen, maak een issue aan op dit repository.
